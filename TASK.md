dle telefonické dohody si dovolujeme Vám předeslat zadání k vypracování, k němuž náleží obrázek jedné z možných agend našeho interního systému - přehledu značek zboží. Tento najdete v příloze. 

Cílem je tento grafický návrh naprogramovat jako funkční aplikaci v PHP za pomoci Nette frameworku, databáze MySQL, SASS a knihovny Materialize (http://materializecss.com).

Samozřejmě je možné, že některé z technologií nebudete přímo znát. Pro nás je hlavně důležité, jestli jste schopen se případně o dané technologii něco doučit a pokusit se použít.

![Brands](./brands.png)

### Požadované funkce (implementovat vlastním kódem, bez použití volně šiřitelných gridů apod.): 

1. Vylistování všech značek 
    a. Řazení pomocí názvu značky (vzestupně, sestupně) 
    b. Stránkování (včetně změny počtu položek na stránku) 
    c. Editace značky – jednoduchý popup (není součástí návrhu, nechám na Vás) 
    d. Smazání značky 
2. Přidání nové značky – jednoduchý popup (není součástí návrhu, nechám na Vás) 

### Očekávané výstupy: 

1. Návrh databáze – v čitelné podobě (ideálně ER diagram) – png, pdf
2. SQL pro vytvoření a iniciální naplnění databáze
3. Zdrojové kódy aplikace + composer.json soubor popisující závislosti aplikace
4. CSS knihovna frameworku Materialize CSS, připojená do aplikace
5. SASS soubor s vlastními styly (přizpůsobení prvků knihovny Materialize)
6. Přeložený SASS soubor ve formě CSS, připojený do aplikace

Ve Vašem případě, protože se ucházíte o post programátora, nebudeme brát příliš zřetel na body 4.-6., ale i tak by mělo výsledné řešení nějak vypadat 😊. 

Záleží na Vašem volném čase, který je nutný k vypracování úkolu věnovat. Spíše se věnujte čistotě kódu, jeho bezpečnosti a udržitelnosti, které jsou pro nás důležitějším kritériem nežli čas. :) Klademe důraz na bezpečnost a čistotu kódu jako když jde do produkce resp. neměl by padat v chybách. Vnímáme i ošetření krajních stavů... 
Formu doručení výsledku necháme na Vás/GIT či něco jiného/ jako odpověď tohoto emailu. Dle domluvy počítáme s tím, že nám zadání vypracujete do 23.7. a následně bychom se po odevzdání spolu i domlouvali na online pohovor.
